## برای تست و توسعه سریع‌تر
DevOps مفهوم و نگرشی است که با استفاده از آن می‌توان سرعت توسعه محصول را افزایش داد. این نگرش باعث ایجاد تعامل بهتر بین تیم‌های اجرایی یا operation و توسعه یا development‌ گردیده و با استفاده از ابزارهای متنوعی فرآیند ایجاد یا تجمیع نسخه، تست و استقرار آن را به صورت اتوماتیک انجام خواهد داد.
## چرخه DevOps

![devops-cycle](./resources/devops-cycle.png "devops-cycle")

* **کدنویسی یا Code:** پس از برنامه‌ریزی اولیه و مشخص شدن ویژگی‌های مورد نیاز برای توسعه‌، این بخش اجرایی می‌گردد. همچنین از بازخورد‌های دریافت شده از مشتری در مورد نسخه‌های قبلی نیز استفاده ‌می‌گردد.
* **آزمون یا Test:** ویژگی‌های ایجاد شده به منظور اطمینان از صحت عملکرد و پیاده‌سازی بررسی و ارزیابی می‌گردد. این بخش می‌تواند با استفاده از اسکریپت‌های اتوماتیک ایجاد شده با سرعت بیشتری بررسی گردد.
* **تحویل یا Deploy:** پس از ارزیابی نسخه اجرایی ایجاد و به مشتری تحویل یا استقرار می‌یابد. به منظور تسریع در فرآیند، این روند می‌تواند به صورت اتوماتیک انجام گیرد.
* **بازخورد یا Feedback:** نسخه تحویلی از بابت صحت عملکرد و تطابق با انتظارات مشتری ارزیابی و مانیتور می‌گردد تا در صورت بروز مشکل برطرف شده و نظرات کاربر در مراحل بعدی مورد استفاده قرار گیرد.


::: info
جزییات مفاهیم و چرخه DevOps در مقاله [ مقدمه‌ای بر DevOps؛ ابزار یا نوعی نگرش، ]($POSTS_URL/devops-introduction) تشریح گردیده است.
:::
## تست پیوسته

![continuous-test](./resources/continuous-test.png "continuous-test")

در اکثر شرکت‌ها فرآیندهای ایجاد یا تجمیع و استقرار به با استفاده از زیرساخت‌هایی به صورت اتوماتیک انجام می‌گیرد. اما استفاده از این نگرش به مظور اجرای اتوماتیک آزمون‌ها در سطوح مختلف بسیار با اهمیت می‌باشد. شما برای تسریع در روند آزمون از اسکریپت‌های اتوماتیک سازی ‌شده استفاده می‌کنید و با تغییر در محصول به صورت دستی آن را اجرایی می‌کنید اما اگر بتوانید این روند را توسط زیرساخت DevOps‌ انجام دهید در زمان و منابع صرفه جویی کردید.
طی فرآیند تست پیوسته پس از هر تغییر در محصول سطح Unit و Integration تست‌های مورد نظر اجرا می‌گردند. در مرحله بعد محیط تست به منظور اجرای محصول آماده‌سازی شده و محصول بر روی آن استقرار می‌یابد. در مرحله بعد تست‌های سطوح API و UI بر روی آن اجرایی می‌گردند و در صورت تایید به صورت اتوماتیک فرآیند استقرار برای مشتری یا مرحله نهایی استقرار انجام ‌می‌گیرد.
توجه شود پیاده‌سازی تست به صورت پیوسته مستلزم رعایت نکاتی در طراحی می‌باشد تا با مشکلاتی نظیر اعلام خطای کاذب مواجه نشویم همچنین شاخص‌هایی به منظور پذیرش یا عدم پذیرش نتایج آزمون باید پیاده‌سازی گردند که طی آن سیستم به صورت اتوماتیک بتواند بر اساس آن‌‌ها، تست را اجرایی کرده و تصمیمات لازم را برای توقف یا ادامه روند استقرار اتخاذ نماید.


::: info
برای آشنایی با فرآیند درخواست سرویس به بخش [نحوه کار]($PAGES_URL/how-to-use) و برای شروع درخواست به صفحه [تماس با ما]($PAGES_URL/contact-us) مراجعه کنید.
:::

